## Rozdział \#06

W roku 2024 roboty zaczęły szukać profesora Maja na pełnych obrotach. Sprawdzały wszystkie możliwe miejsca, w których do tej pory przebywał, a także przesłuchiwały każdą osobę, z którą miał kontakt. Jakimś cudem dotarły także do mnie.

Pomimo że posługiwałem się wtedy fałszywym nazwiskiem i miałem podrobione dokumenty załatwione przez SSL-a, to i tak w jakiś sposób skojarzono mnie z laborantem, którym kiedyś byłem. W efekcie przesłuchiwano mnie. Wiele godzin przesłuchań. Nawet sobie nie wyobrażasz, jakie to było straszne. W pętli iterując po kolejnych pytaniach w kółko.

Ale pojawiła się pewna nieoczekiwana okoliczność. Akurat w momencie przesłuchiwania przydarzył mi się jeden z napadów. Więc uwierz mi, nie musiałem się starać, aby ukryć wszystkie informacje, które miałem o profesorze Maju. Ledwo wiedziałem, kim jestem, a co dopiero kim jest profesor.

Wiem, że mówiłem wiele złych rzeczy o profesorze, ale muszę przyznać, że nie wszystkie były kłamstwem. Było tam sporo prawdy.
