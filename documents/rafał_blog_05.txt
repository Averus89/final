## Rozdział \#05

Azazel podróżując w czasie używał swojej zbroi. Numer piąty pojawił się także w specjalnym skafandrze. Tylko ja pojawiłem się z pizzą hawajską w ręce. Nikt mi nie powiedział mi o konsekwencjach związanych z podróżą w czasie. Pytanie jednak brzmi, czy ludzie, którzy mnie do tego namówili, w ogóle wiedzieli, jakie są konsekwencje?

Powinienem był zapytać. No i cóż takiego złego się stało? Otóż moja obecna stabilność umysłowa nie jest na poziomie zadowalającym. Nazwijmy to w taki elokwentny sposób. A mówiąc prościej. Mam omamy słuchowe, wzrokowe i zaburzenia pamięci, które się nasilają. Pojawiają się może nie dni i nie godziny, ale minuty, w których na chwilę tracę samoświadomość, zapominam, na czym polegała moja misja, co ja tutaj robię i uuu... kim jestem?

Czas trwania tych napadów niestety po pierwsze się wydłuża, a po drugie wydarza się to coraz częściej. Kilka stron z tego dziennika zostało usuniętych, dlatego że po ich przeczytaniu zrozumiałem, że wszystko co zapisałem nie ma większego sensu. To są po prostu brednie. Zostawiłem tylko notatki, które były pisane w pełni świadomie i w sposób na tyle ustrukturyzowany, aby ktoś, mógł to odczytać. I zrozumieć.

Nie wiem, kim jesteś, drogi czytelniku (choć w 99% się domyślam), ale wierzę, że kiedyś będziesz chciał poznać całą historię od początku do końca, a ja chcę ci ją opowiedzieć. Wszystko to co wiem. Ale nie wiem czy starczy mi na to sił fizycznych i psychicznych, by ten dziennik dociągnąć do końca. Powinienem...
