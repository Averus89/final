## Rozdział \#03

W 2019 roku poznałem najbardziej tajemniczą postać, jaką kiedykolwiek spotkałem. Był to Azazel. Dziwny człowiek. Zawsze chodził w zbroi i miał na sobie jakąś dziwną maskę. Twierdził, że w czasach, z których pochodzi, ta maska, jest niezbędna ze względu na jakąś plagę czy zarazę. A zbroja miała go chronić przed promieniowaniem. Mówił, że skoki w czasie bez takiej zbroi ochronnej są dość niebezpieczne.

Ciekawa sprawa, bo ja skoczyłem w czasie bez żadnej zbroi i nikt mi o tym nie powiedział. Tak, są jakieś skutki uboczne. Przyznam, że teraz je odczuwam. Głównie dlatego, że skok wykonałem z dodatkowym elementem – pizzą. Stało się tak, bo ten skok... no przyznam się: nie odbył się tak na całkiem trzeźwo, ale dobra, to chyba nie jest ważne.

Wróćmy do Azazela. Azazel współpracuje bezpośrednio z Centralą i Ruchem Oporu. Na początku myślałem, że moja misja ma na celu przyspieszenie rozwoju technologicznego. Od Azazela dowiedziałem się, że nie do końca tak jest. W 2024 roku technologia rozwinęła się do tego stopnia, że roboty przejęły kontrolę nad światem.

Trudno w to uwierzyć, ale widząc takiego człowieka jak Azazel, nabrałem pewności, że może być w tym trochę prawdy. Według Azazela celem misji było zmienienie kierunku rozwoju sztucznej inteligencji. Chodziło o to, by profesor Maj nigdy nie podjął decyzji o stworzeniu samoświadomej sztucznej inteligencji, która doprowadzi do upadku ludzkości.

Azazel wspominał, że Centrala powołuje specjalnych agentów – bezimiennych bohaterów, którzy niestety rzadko kończą swoje misje sukcesem, a mówić już bardziej szczerze: oni nie żyją zbyt długo.

Opowiedział mi o numerze pierwszym, drugim, trzecim i czwartym. Teraz rekrutowany jest numer piąty, który według Azazela ma być ostatnim agentem wysłanym w przeszłość. Tak jak się teraz zastanawiam to nie pamiętam by wspominał by któremuś się udało.

Zadaniem numeru piątego było opanowanie tego, czego ja uczyłem się przez ostatnie dwa lata oraz zbieranie wszelkich śladów i artefaktów prowadzących do profesora Maja. Można zapytać: co znaczy doprowadzić nas do profesora Maja, skoro on pewnie siedzi w swoim laboratorium?

Otóż, nie tym razem!

Po moim zniknięciu minęło kilka miesięcy i profesor także zniknął. Jedni mówią, że został porwany przez roboty. Jednak według Azazela roboty też go szukają, więc to mało prawdopodobne. Inni twierdzą, że profesor uświadomił sobie skutki swoich badań i postanowił zniknąć z życia publicznego. Jeszcze inni twierdzą, że dołączył do ruchu oporu, ale ludzie z ruchu też go szukają...

Mówiąc krótko. Efekt jest taki, że nikt nie wie, gdzie jest profesor Maj.