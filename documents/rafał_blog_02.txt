## Rozdział \#02

Pamiętam była jesień. Ten szczególny dzień - jakby to było wczoraj. Czekałem na niego przez lata i w końcu nadszedł. No bo jak mogło być inaczej? Adam mówił, że do tego czasu system do transportu obiektów w czasie będzie już gotowy. Testowaliśmy go wcześniej, próbując przesyłać dane, owoce, a nawet, o czym komisja etyki nie wie, małe zwierzątka. Z różnym skutkiem. Część transportów się udała, a część nie.

Dostałem jednak instrukcje, jak używać tej maszyny tak, aby udało się przesłać homo sapiens. Trzeba podkreślić, że cała koncepcja urządzenia została zmieniona tak, aby zmieścił się tam dorosły człowiek, a ściślej – człowiek moich rozmiarów. Początkowo projektowaliśmy maszynę tak, żeby wszedł tam maksymalnie duży arbuz czy ananas.

Maszyna była gotowa, nie miałem szczegółowej instrukcji obsługi, ale wiedziałem, jak ją zaprogramować. Musiałem cofnąć się do 2019 roku i wtedy zapoczątkować wielką rewolucję związaną ze sztuczną inteligencją. Miałem pomóc w wypuszczeniu na świat modelu GPT-2. Nie był on szczególnie widowiskowy, ale miał pokazać ludziom pewną zajawkę tego, co można zrobić za pomocą sztucznej inteligencji i jak LLM-y działają w praktyce.

Przeszło to raczej bez większego szumu w mediach, czemu się dziwię. Wtedy pracowałem nad bardziej zaawansowaną technologią – wersją trzecią systemu GPT. W międzyczasie uczyłem się technik prompt engineeringu oraz optymalizacji czasów wykonania promptów. Co mnie niezwykle zdziwiło, nauczyłem się też, jak za pomocą modeli językowych wykonywać codzienne zadania – np. zintegrować się z zewnętrznymi narzędziami, czy bazami danych.

Po raz pierwszy użyłem bazy wektorowej oraz bazy grafowej. Do tej pory nawet nie wiedziałem o ich istnieniu. Tymczasem ze szkolenia dowiedziałem się, że nie tylko istnieją, ale mogą ułatwić moje życie jako programisty. Wchłaniałem więc tę wiedzę niczym gąbka.

A po co było to całe wchłanianie wiedzy? A no po to, żeby w 2024 roku pomóc profesorowi w rozwoju modelu językowego nad którym pracował. Chodziło o to, aby model zyskał pełną autonomię oraz samoświadomość. Nazwaliśmy to AGI – generalna sztuczna inteligencja.

Profesor miał nadzieje, że AGI zmieni bieg świata: sprawi, że sądy będą uczciwe, decyzje polityczne odpowiedzialne i może nawet przyczyni się do rozwiązania problemu głodu na świecie. Wiem, że brzmi to jak deklaracje kandydatki na wybory Miss Świata, ale takie właśnie były myśli profesora.
